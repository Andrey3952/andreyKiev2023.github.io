<!DOCTYPE HTML>
<html>

<head>
    <meta charset="utf-8" name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <title>Пуща-Водиця</title>
</head>

<body>
    <!---------------------------------------------------------------------------------------->
    <div class="wrapper">
        <header class="headDetail">
            <a class="detailA" href="../index.html">
                <h1 class="h1Detail">Київ</h1>
            </a>
        </header>

        <main class="page">

            <h2> Пуща-Водиця </h2>

            <img src="img/pysha3.jpg">

            <h2>Історія</h2>

            <h3>Середньовіччя</h3>

            <p>«Ліс і бір великий», розташований на околицях давнього Києва згадується в літописах початку XI ст. Згідно
                з літописами місцина відома з часів Кия, Щека і Хорива. З XI століття згадується як місце князівського
                полювання (в літописах 1009 −1010 рр. згадується про полювання князя Володимира).</p>

            <h3>Нова історія</h3>

            <p>В 1571 році польський король Сигізмунд II Август видав грамоту міщанам на право «в тие пущи входити… и
                дрова добровольно брати». За вказівкою Петра I в 1724—1725 роках на території заповідної зони було
                закладено лісове господарство.

                У 1793 територія була передана у власність Києву як «Лісова дача Пуща-Водиця». У 1794-98 згадувався
                хутір Пуща-Водиця. Відтоді північно-західну околицю Києва іменують Пуща-Водицею. Її територія відвіку
                покрита лісом, який довгий час був предметом суперечок Межигірського і Братського монастирів. У 1793
                році проблема була розв'язана радикально — Сенат передав місцевість у власність міста. «Міська лісова
                дача» мала площу 3180 десятини і обслуговувалася (досить недбало) лісовим господарством. В XVI—XVIII
                століттях ці землі перебували у володінні київських міщан.Значну роль в розвитку дачного селища
                Пуща-Водиця зіграли в кінці XIX століття київські лікарі Ф. Г. Яновський і Р. Р. Рубінштейн, за
                ініціативою яких в Пущі були побудовані перші санаторії, а дачі почали знімати хворі. Немало посприяв
                створенню селища Пуща-Водиця і член Київської міської думи, київський купецький староста Микола Чоколов,
                який в 1883 році виступив з пропозицією організувати дачну місцевість. Дачне селище з 600 ділянками
                з'явилося в Пущі-Водиці через десять років, в 1893 року. Селище знаходилося між річками Котуркою і
                Горенкою і мало 7 вулиць, перетнутих 16 «лініями». Принцип самоврядування селища Пуща-Водиця дійсно
                нагадував устрій класичного «міста-саду»: ділянки здавалися приватним особам в довгострокову оренду, а
                власником лісових угідь залишалася Київська міська дума. Площа однієї ділянки становила 2700 м², ділянка
                забудовувалася протягом двох років з початку оренди, а площа будинку повинна було складати не менше 72
                м². Власниками дач в Пущі-Водиці були архітектори Володимир Ніколаєв, Е. Брадтман, фабриканти Я. Ріхерт
                і І. Снєжко; бував тут і архітектор Владислав Городецький. В 1904 році тут пустили перший трамвай.
                Цікаво, що назви ліній кондуктора, як правило, оголошували так само урочисто, як оповістять назви
                станцій на чорноморських курортах Одеси. До речі, місцевість в Пущі на тихій річечці Водиці була не
                менше значним оздоровчим центром. Учені вважали її природним інгаляторієм, повністю наповненим озоном і
                киснем, що благотворно впливає на організм людини. Отже недаром тут побудували близько 40 санаторіїв,
                будинків відпочинку, профілакторіїв і дитячих оздоровчих центрів.

                До Жовтневого перевороту 1917 року в Пуща-Водиці проходили нелегальні маївки, конференція більшовиків
                (1907 р.), засідання Київського комітету РСДРП (1911 р.), засідання Всеукраїнського тимчасового
                партійного комітету (червень 1918 р.). В роки чорної реакції, після поразки революції 1905 — 1907 рр.
                тут ховалися від переслідувань революціонери. В 1912 р. на одній з маївок в Пущі-Водиці брало участь
                понад 200 чоловік.</p>

            <h3>Новітній період</h3>

            <p>У роки Другої світової війни через лісопарк проходив передній край Лютезького плацдарму. Саме звідси 6
                листопада 1943 року на київські вулиці зайшли радянські війська. І як пам'ять про трагічне минуле
                дотепер на деяких ділянках Пуща-Водицького лісу ще можна знайти воронки від снарядів, зруйновані траншеї
                і забуті бліндажі.

                У покинутій гущавині, біля Мостища, Горенки і урочища Гнилий Ліс, існують також редути часів війни 1812
                року, а одну з просік у села Лютіж місцеві жителі назвали Кутузовською. Відомо, що в 1806—1810 роках
                стратег Бородинської битви Михайло Кутузов був військовим губернатором Києва і проводив у цих місцях
                навчання з місцевим людом, готуючись до оборони міста від наполеонівських військ.

                За радянської влади тут було розміщено санаторії, будинки відпочинку, піонерські табори. Заклади
                лікування і відпочинку розміщували як у самому селищі, так і в лісі («Пуща-Озерна», «Лісова поляна»).
                Показання: активні форми туберкульозу легень, захворювання і наслідки травматичних уражень периферичного
                відділу нервової системи тощо. Сезон — цілий рік.

                З 1981 р. отримала статус селища міського типу, 21 вересня 1981 р. підпорядкованого Подільському
                адміністративному району Києва.
                14 березня 2002 селище та селищну раду ліквідували, селище виключили з облікових даних, а його територію
                приєднали до Оболонського району Києва. В цьому статусі Пуща-Водиця перебуває і зараз.</p>

            <footer class="footerDetail">
                <a class="detailA" href="../index.html"> назад</a>
            </footer>
    </div>
</body>

</html>